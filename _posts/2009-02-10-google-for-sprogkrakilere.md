---
title: 'Google for sprogkrakilere'
date: '2009-02-10 08:25:21 -0100'
permalink: /2009/02/10/google-sprogkrakilere
layout: post
category:
    - indernettet
    - kævl
    - nørderi
tags:
    - google
    - sprog

---
Folk der kender mig vil med sikkerhed bevidne at jeg er en lille smule ordkløverisk når det gælder sproget. Jeg har aldrig haft så nemt ved at høre folk sige "rorange" om farven som appelsiner har - eller "binke" om de udendørsmøbler der ofte står i parker.

Jeg vender tilbage til min trang til at rette på sproget, men jeg vil først lige komplimentere Google for de muligheder de giver en for at tilpasse indhold og udseende. For eksempel er jeg meget glad for mit nye Gmail-theme ved navn Ninja. Supersejt at man kan stjernemarkere sine emails med kastestjerner!

Når nu man har alle disse tilpasningsmuligheder, tænkte jeg at der også kunne være tilpasningsmulighed på "mente du ...."-funktionen man ser når man søger med Google. I stedet for det lidt spage "mente du..."?, kunne en instilling lade en vælge en mere aggresiv stil til forslaget. For eksempel som denne her:

![google_language.png](/images/google_language.png)

Der er kun en lille fejl i den plan: Det bliver jo kun mig selv der ser beskederne og jeg laver jo <a title="Er helt klar over at det er spørgsmål om tid før nogen skriver til mig og gør mig opmærksom på stavefejl.">aaaaldrig fejl</a>.
