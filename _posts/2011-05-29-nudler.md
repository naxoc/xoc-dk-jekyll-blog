---
title: Nudler
date: '2011-05-29 09:57:55 -0100'
permalink: /2011/05/29/nudler
layout: post
category:
    - I det hele taget
    - nudler
tags:
    - Mad
    - nudler

---
Jeg har nu ikke røget i en uge... Jeg skal jo have noget at gå op i med al den tid jeg ikke bruger på at ryge smøger, så jeg har kastet mig over et nudel-projekt mens jeg venter på at [Birgitte](http://twitter.com/#!/skummus) får hentet sine løbesko i sommerhuset så vi kan komme i gang med at løbe.

Nudelprojektet går i al sin enkelthed ud på at jeg tager et billede af alle de forskellige slags nudelpakker jeg spiser og skriver et par ord om hver. Der findes masser af projekter med ekstensive anmeldelser af nudler på indernettet, men ikke ret mange på dansk, så mine nudelhistorier ryger på min danske blog. Jeg vil også prøve at skrive hvor jeg har købt de forskellige nudelpakker, så folk der bliver fantastisk inspirerede kan gøre mig tricket efter.

<amp-img alt="Noodle land!"
  src="{{ site.baseurl }}{% link assets/post-images/noodle-land.jpg %}"
  width="1024"
  height="768"
  layout="responsive">

Alle nudler vil få et nummer så jeg kan holde styr på dem og alle billeder vil så vidt muligt ligge på flickr med en CC-licens. Hvad angår bedømmelse, eller rating som jeg bedre kan lide at kalde det, vil de komme hen ad vejen. Jeg plejer at lave en del modifikationer eller tilføjelser til nudelpakkerne og alt efter hvor meget eller hvor lidt jeg gør det vil det blive svært at give de rene nudelpakker karakterer der vil være rimelige.

Jeg vil også skrive lidt om hvordan man kan gøre de små nudelpakker langt mere interessante ved at tilføje krydderurter, grøntsager, kød, fisk, skaldyr, æg eller noget helt andet.

Jeg er i gang med at skrive de første nudelposts, så stay tuned - det bliver totalt nudelagtigt!
