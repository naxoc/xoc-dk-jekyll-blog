---
title: 'Hancock: 25 meter'
date: '2005-11-09 10:15:00 -0100'
permalink: /2005/11/09/hancock-25-meter
layout: post
category:
    - livet

---
Mit Nørrebrohjerte svulmer af glæde. I mit ellers ret kedelige og endda stille kvarter bag Sankt Hans Torv og de gamles by er der kommet noget så eksotisk som en café! All right, da jeg lige flyttede til kvarteret lå der et værtshus ved navn "Den Grønne Gren" (fantakstisk navn!) på hjørnet ved mig, men ellers har kvarteret været tømtfor den slags forlystelser længe.

Den nye café hedder [Wascator](http://www.aok.dk/profile/28829) og holder til i det gamle vaskeri på Refsnæsgade. Det er 25 meter fra hvor jeg bor. Og her kommer det bedste: De sælger en halv liter [Hancock](http://www.hancock.dk/) for 25 kroner! Jeg har lyst til at kysse dem hver gang jeg går ind af døren. Det er stilet at vælge Tuborg og Carlsberg fra - særligt når man som på Wascator kører linien heltkonsekvent. Man kan ikke få en Coca-Cola, men du kan få en Hancockcola kan du.

Der er ti point til de rare mennesker der har åbnet stedet!
