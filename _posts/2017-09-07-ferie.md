---
title: Ferie!
layout: post
date: '2017-09-07 19:47:25 +0100'
category:
    - I det hele taget
disqus_id: 4
---
Hurra! Vi tager på ferie sydpå til solen på i næste. En hel uge hvor jeg skal lave så lidt som muligt. Ahhhhh.

 Vi skal til Lesbos (I know).

Jeg skal spise blæksprutter og masser af frisk fisk. Jeg skal svømme og sole mig. Jeg skal vandre en lille tur. Jeg skal læse en masse bøger. Jeg skal drikke kolde øl og halvgode cocktails. Jeg skal hænge ud med nye og gamle venner. 

Til hverdag bruger jeg min computer _meget_. Min tablet bruger jeg mest til at streame Netflix til fjernsynet, så jeg er ikke afhængig af den på samme måde som jeg er af at lege med alle mulige nye web-ting på computeren. Det med at nørde på computeren går der en del tid med, men den får aldrig lov at komme med på ferie. Og det er sindsygt dejligt at have ferie fra den også. Jeg forsøger også at lade telefonen være så meget som muligt når jeg er på ferie. Det er fedt at være skideligeglad med hvad klokken er og bare være opslugt af en bog. Ingen notifications der forstyrrer og når trangen til at tjekke nyheder eller Facebook melder sig skal jeg kæmpe lidt imod i starten, men det er befriende at finde ud af at internettet sagtens kan passe sig selv uden at jeg holder øje med det. Jeg har svært ved at tro jeg for alvor går glip af noget. 

Jeg har ikke haft ferie siden marts og vejret denne sommer har jo ikke ligefrem været fantastisk, så nøj! hvor jeg glæder mig.
