---
no_disqus: true
title: Pendleri
date: '2007-12-04 02:57:59 -0100'
permalink: /2007/12/04/pendleri/
layout: post
category:
    - I det hele taget
    - kævl
    - livet

---
Det hus vi er flyttet i ligger i Hillerød. Der er dejligt i Nordsjælland - grønt, smukt og god plads. Der er bare lige det med at det tager lidt længere at komme på arbejde end den tid jeg før brugte på at flå gennem traffikken fra Nørrebro til Sydhavnen på Cykel. Jeg har godt nok en bil, men jeg har slet, slet ikke tålmodighed til at sidde i en kø. Der går ikke meget mere end 10 minutter før jeg har lyst til at slå samtlige med- og modbillister ihjel, så min puls er langt over hvad den bør være når jeg sidder bag rettet. Jeg må altså tage toget. Og det var lige det jeg ville skrive om - for jeg har ikke haft så meget tid til mig selv hver dag siden jeg gik på fritidshjem. Det er jo superfedt at have 45 minutter som ingen kan komme og tage fra en - man kan læse, se film på sin fine lille arbejdsbærbare, sove eller bare sidde og glo. Og om morgenen kan man hygge sig med at spise morgenmad under overvågning af misundelige medpassagerer. Fatter ikke at der nogen der gider at sidde i en bilkø, når man kan få så meget tid til sig selv i toget.
<div class="vintage-comments">
<h4>Kommentarer </h4>
<ul class="vintage-comments-list"><li>
<p class="comment-meta">Den <time datetime="2007-12-05T11:08:50+01:00">5. dec 2007 kl.  11:08</time>, sagde <a href="http://blog.verture.net/">Jonas</a>:</p>
<p>Måske fordi de ikke kan holde deres eget selskab ud? (:</p>
</li>
<li>
<p class="comment-meta">Den <time datetime="2007-12-05T11:14:34+01:00">5. dec 2007 kl.  11:14</time>, sagde <a href="http://xoc.dk">Camilla</a>:</p>
<p>Haha! Ja OK, hivs det er tilfældet må det være svært angstprovokerende at sidde i et tog med al den tid til sig selv. Så er rattet i bilen alligevel mere trygt at holde fast i :-)</p>
</li>

<li>
<p class="comment-meta">Den <time datetime="2007-12-07T13:55:37+01:00">7. dec 2007 kl.  01:55</time>, sagde <a href="http://kristianthrane.dk">Dr. Thrane</a>:</p>
<p>Jeg har som regel en lunte på 3 nanomillimeter, når jeg sidder i bilkø. Jeg fik dog så lange nosser af sommerens togforsinkelser, at jeg nu kører hver morgen. For ikke at blive massemorder prøver jeg så vidt muligt at køre uden for myldertid, dvs. efter 8.30-9.00. Endvidere har jeg proppet mit meget potente bilanlæg op med diverse podcasts, som eks. P1 Harddisken. Så er det bare at sætte i gear og sige Ohm Shanti :)</p>
<p>Indtil videre har jeg ikke dræbt nogen, men jeg regner med at hoppe på toget igen, når mit DSB-had lægger sig ... om nogen sinde.</p>
</li>

<li>
<p class="comment-meta">Den <time datetime="2007-12-07T13:59:31+01:00">7. dec 2007 kl.  01:59</time>, sagde <a href="http://xoc.dk">Camilla</a>:</p>
<p>Jeg kan godt forstå dig, Thrane. Udelukkende fordi du har sådan en højpotent bil.. Jeg ville da også tage bilen hvis jeg havde en ørn på køleren!</p>
</li>
</ul>
</div>
