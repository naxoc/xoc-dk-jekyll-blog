---
no_disqus: true
title: 'Superhurtigt resume'
date: '2006-08-22 12:00:00 -0100'
permalink: /2006/08/22/superhurtigt-resume/
layout: post
category:
    - I det hele taget
    - livet

---
Jeg har ikke været ret aktiv på min weblog på det seneste. Det er ikke første gang der har været en længere hiathus, så trofaste læsere ved at jeg som regel kommer på bedre tanker og begynder at skrive igen. Og det er jo så nu jeg begynder på det. Hvad er der sket siden sidst? Det gider jeg egentlig ikke opremse, men jeg kan dog lige overkomme at nævne at jeg har fået nyt job som jeg starter på 1. september. Det er noget web-udvikling, så det bliver anderledes end det mere tunge Java-hejs jeg sidder med nu. Og så er jeg holdt op med at ryge (igen). Det lader til at være en ting jeg gør omkring 3 gange om året, men jeg får så rasende meget energi den første uge eller to hvor jeg er holdt op, at jeg nærmest er blevet afhængig af det også! Smøg-penge-spare-maskinen i højre side af xoc.dk er nu nulstillet!! Jeg tror helt sikkert selv på at jeg ikke ryger en eneste cigaret i Horsens på torsdag.
