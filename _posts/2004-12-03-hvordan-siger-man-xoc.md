---
title: 'Hvordan siger man xoc?'
date: '2004-12-03 04:42:00 -0100'
permalink: /2004/12/03/Hvordan-siger-man-xoc
layout: post

---
Da jeg i sin tid valgte domænenavn til min hjemmeside var jeg svært tilfreds med mig selv. Jeg havde fundet et kort ord der, syntes jeg, var nemt at huske og havde betydning for mig. Det har senere vist sig at det ikke er så nemt for folk uden et forhold til ordet at huske en kombination af 3 bogstaver. Og hvordan er det lige man udtaler det? Jeg er jo ikke i tvivl ([shock](http://en.wikipedia.org/wiki/Shark#The_name) eller sjåk), men sok, skok og andre bud hører jeg ikke sjældent. Jeg forsøger mig lige med en forklaring:

Jeg har altid været dybt fascineret og hysterisk skræmt af hajer. Jeg er en af dem der stadig er overbevist om at der bor masser af hajer i svømmehallen - de bliver bare kun lukket ud når dem med grønne bånd er på vej op. Inden jeg blev nørd læste jeg [indianske sprog og kulturer](http://hum.ku.dk/religion/indiansk/index.html). Jeg var særligt interesseret i [mayaerne](http://en.wikipedia.org/wiki/Maya_civilization) og på yukatekisk maya betyder _xoc_ haj. Det er i øvrigt også hændt at jeg er blevet kaldt Lady Xoc (sandsynligvis på grund af mit skræmmende skarpe tandsæt).

Der har vi sammenhængen. Sjåk.
<div class="vintage-comments">
<h4>Kommentarer </h4>
<ul class="vintage-comments-list"><li>
<p class="comment-meta">Den <time datetime="2004-12-27T02:05:33+01:00">27. dec 2004 kl.  02:05</time>, sagde <a href="http://pe.ter.dk/">Peter Brodersen</a>:</p>
<p>Nåjada... så glædelig xoc-mas! :)</p>
</li>
</ul>
</div>
