---
title: '100 ting'
date: '2004-07-01 12:30:00 -0100'
permalink: /2004/07/01/100-ting
layout: post
category:
    - I det hele taget
    - livet

---
Det er jo så populært med 100 ting om weblogejeren, så sådan en har jeg også lavet.

1. Jeg er højere end de fleste. 185 cm faktisk.
2. Jeg kan ikke fordrage ost med mindre den befinder sig på en pizza, i en toast eller er så opvarmet at den ikke har konsistens som gummi mere.
3. Jeg elsker at være en ordkløver.
4. Kattehår er en integreret del af min hverdag - og hvernat, min seng er imprægneret i dem.
5. Jeg bander tit lidt for meget.
6. Når jeg er fuld er jeg dødgod til at tale bornholmsk.
7. Jeg synes fodbold er det mest kedelige der er sket for fjernsyn.
8. Jeg synes fjernsyn er det mest kedelige der er sket for mig.
9. Men jeg elsker Will & Grace. Især Karen.
10. Bøger andre betegner som "crap science-fiction" er lige mig.
11. Når folk siger "det handler omkring" eller på anden måde bruger omkring i stedet for om får jeg tit tics.
12. Jeg elsker genvejstaster.
13. Jeg kan bruge musen med begge hænder. Praktisk når der ligger en kat på musemåtten.
14. Det eneste software jeg nogensinde har købt på nettet er [UltraEdit](http://www.ultraedit.com).
15. Og jeg elsker det program.
16. Jeg har både Linux Fedora og Windows XP installeret på min computer. Men jeg ville hellere have en mac.
17. Jeg elsker kommandoprompter. Det er ren magt.
18. Jeg aner ikke hvilke dele der er inden i min computer. Jeg er også ligeglad. Til gengæld ved jeg at den er pæn og på størrelse med en skotøjsæske.
19. Min fladskærm har kostet mere end min computer. Men den er også forfærdeligt pæn.
20. Jeg burde holde op med at ryge.
21. Jeg kan ikke tåle rødvin. Desværre, for det smager dejligt.
22. Så må jeg jo kaste min kærlighed på noget andet og jeg har så valgt øl. En herlig drik.
23. Som jeg nyder lidt for ofte.
24. Min dyne er 220 cm. lang. Det gør det meget besværligt at købe sengetøj.
25. Jeg er vild med citater. Det er (for det meste) visdom i en-sætningsform.
26. Jeg har en bachelorgrad i indianske sprog og kulturer.
27. Jeg er ved at gøre en kandidatgrad i softwareudvikling på IT-Universitetet færdig.
28. Jeg kan læse mayaindianske hieroglyfinskriptioner. Men jeg lærer aldrig at forstå ASP.
29. Jeg er komplet talblind. Alle regnestykker udført af mig har en fejlsandsynlighed på ca. 80%.
30. Men jeg elsker logik.
31. Det er mest loungemusik der kører på mit stereoanlæg.
32. Jeg elsker at slukke for hjernen og danse hele natten til en technofest.
33. Jeg har en gang gået til standarddans.
34. Og jeg var dårlig til det.
35. Jeg har været grønt bud engang.
36. Men jeg kører ikke mere råddent end de fleste.
37. Jeg elsker mine cykler. Alle 3.
38. Jeg havde engang en bil. Den savner jeg.
39. Jeg har boet på Østerbro og to steder på Nørrebro.
40. Nørrebro er mit hjem. Men jeg hader det kvarter nogle gange.
41. Jeg ønsker mig en kolonihave.
42. Jeg kysser helst med piger.
43. Jeg har været i Latinamerika to gange. Og det er alt for lidt.
44. Jeg taler spansk.
45. Jeg taler ikke tysk.
46. Alle briller ser forfærdelige ud på mig.
47. For ikke at snakke om læderjakker. Alle modeller får mig til at ligne et medlem af Hell's Angels.
48. Min kaffe skal være sort uden sukker.
49. Hvis det da ikke er en latte, så skal den fyldes op med sukker.
50. Jeg er mest til øl, men skal jeg have en drink, skal det være en Gin & Tonic eller en Gin Smash. Det er frisk knust mynte, rørsukker, gin og is.
51. Koriander er min yndlingskrydderurt.
52. Da jeg var lille ville jeg være geolog.
53. Da jeg var teenager ville jeg læse filosofi.
54. Nu vil jeg bare være færdig med at læse.
55. Jeg er flere gange blevet citeret for at have sagt at marcipan er bedre end sex.
56. Til gengæld siger chokolade mig ikke noget særligt.
57. Is siger mig overhovedet ikke noget.
58. Jeg elsker at snorkle og dykke. Men spændte man iltflasker på mig ville jeg få et angstanfald på stedet.
59. Den ting i hele verden jeg er mest bange for er hajer.
60. Hvis jeg var til en Miss Universekonkurrence ville jeg nok også sige at "world peace" var mit højeste ønske.
61. Men hvis det kunne lade sig gøre ville jeg indlevere en ønskeseddel med ca. 1000 punkter.
62. Jeg havde en gang en hest. Den hed Senator.
63. Nu spiller jeg håndbold. Og jeg er dårlig til det.
64. Mit efternavn er Krag og jeg bor i Tibirkegade. Men jeg har en gang fået post til Camilla Vrag i Thebirkesgade.
65. Jeg kan godt lide at betragte mig selv som et roligt menneske med gang i.
66. Jeg kan godt lide at betragte mig selv som et forhærdet følsomt menneske.
67. Jeg er tilsyneladende et modsætningsfyldt menneske.
68. Jeg hader når folk deler ord der ikke skal deles. Der er altså forskel på rosenbed og rosen bed. Eller halvsort kat og halv sort kat.
69. [Cafe Ziraf](http://www.cafe-ziraf.dk) er stedet jeg både arbejder og hænger ud.
70. I 2004 er det 10 år siden jeg blev student. Sproglig..
71. Jeg kan overhovedet ikke finde ud af at sætte kommaer. Jeg var vist uden for døren da vi lærte det i skolen.
72. Jeg var udenfor døren ca. en gang om dagen fra 3 til og med 9 klasse.
73. Det var alligevel sjovere end at sidde inde i klasseværelset. Så kunne jeg jo læse en bog efter eget valg.
74. Jeg får angstanfald af at åbne store tunge programmer som PhotoShop og Illustrator. Jeg aner ikke hvad alle de knapper skal bruges til.
75. Jeg er til supersimple programmer som en teksteditor eller en browser.
76. Jeg har aldrig haft tålmodighed til at spille et computerspil mere end en time af gangen.
77. Jeg har altid en T-shirt der er for kort på. Tøjindustrien har tilsyneladende ikke fundet ud af at der eksisterer kvinder over 1.75. Underligt, når man ser på modeller der reklamerer for tøjet.
78. Det er fantastisk at stå på snowboard.
79. Og ski.
80. Jeg har aldrig kedet mig så meget til forelæsninger som jeg gør nu på IT-Universitetet.
81. Javascript er fjenden.
82. Jeg synes Jackass er forfærdeligt platte og barnlige. Men jeg kan slet ikke holde op med at grine når jeg ser det.
83. Animerede film er det bedste jeg ved. Jeg græd af grin over egernet i The Ice Age.
84. Jeg er ca. 20% sigøjner.
85. Jeg kan ikke finde ud af at gå i seng om aftenen. Det er derfor jeg altid sover så længe.
86. Min bank synes ikke jeg er gammel nok til at have et Dankort. Og det har de nok ret i.
87. Jeg kan spille jødeharpe.
88. Jeg hader emails med vedhæftninger.
89. Hvis jeg selv kunne vælge profession ville jeg være rejsende madskribent. Det ville være smukt at rejse i hele verden og smage al maden. Mmm.
90. Jeg er et forfærdeligt madøre.
91. Men jeg kender fedtindholdet i alle madvarer og piver ofte og længe over at jeg er for fed.
92. Jeg håber sørme ikke at jeg skal være programmør. Det lyder helt vildt kedeligt.
93. Men jeg kan godt lide at programmere ting jeg gerne selv vil lave. For tiden er jeg i gang med et kalenderomregningsprogram fra mayakalenderen til vores og omvendt.
94. Jeg sætter tit mit hår med håndcreme.
95. Jeg sover mest på maven. Selvom det er dårligt for nakken.
96. Det hedder altså rødbede.. Ikke "robede".
97. Jeg synes frisk pasta er dødsygt.
98. Jeg kan nå næsen med tungen.
99. Jeg er en doven perfektionist. Det er ofte ret besværligt.
100. Men det var 100 ting.
<div class="vintage-comments">
<h4>Kommentarer </h4>
<ul class="vintage-comments-list"><li>
<p class="comment-meta">Den <time pubdate datetime="2004-07-14T16:09:14+02:00">14. jul 2004 kl.  04:09</time>, sagde jko:</p>
<p>Jeg synes det er pinligt! Jeg kommunikerer på skrift, men kan ikke finde ud af hverken nyt eller gammelt komma.</p>
<p>Det er næsten lige så meningsforstyrrende, som sammensatte ord der blev delt en gang for meget.....</p>
<p>/JKO</p>
</li>

<li>
<p class="comment-meta">Den <time pubdate datetime="2004-07-14T19:02:03+02:00">14. jul 2004 kl.  07:02</time>, sagde Camilla:</p>
<p>Også du? Var det også fordi du var uden for døren?</p>
<p>Jeg arbejder på en teori om at de højere magter ikke vil have at vi skal lære de kommaer. Det er da forvirrende at de ændrer reglerne hele tiden.</p>
</li>

<li>
<p class="comment-meta">Den <time pubdate datetime="2004-07-15T15:10:02+02:00">15. jul 2004 kl.  03:10</time>, sagde jko:</p>
<p>Ja, de skifter regler hele tiden, nu havde jeg lige vænnet mig til de gamle regler, og straks er der nogle nymodens - jeg tror altså ikke alt det nye slår an...</p>
</li>

<li>
<p class="comment-meta">Den <time pubdate datetime="2004-07-22T15:40:14+02:00">22. jul 2004 kl.  03:40</time>, sagde Michael:</p>
<p>Hej Camilla</p>
<p>Det er altså ikke for at drille, men hvis du mener ord skal deles som ord skal deles, så går der da noget galt her:</p>
<p>"Jeg kan overhovedet ikke finde ud af at sætte kommaer. Jeg var vist uden for døren da vi lærte det i skolen.</p>
<p>Jeg var udenfor døren ca. en gang om dagen fra 3 til og med 9 klasse."</p>
<p>"Udenfor" kan måske deles på to måder?</p>
<p>Knus, Michael :o)</p>
</li>

<li>
<p class="comment-meta">Den <time pubdate datetime="2004-07-23T13:25:57+02:00">23. jul 2004 kl.  01:25</time>, sagde Camilla:</p>
<p>Du har så ret så ret. Pinligt. Jeg må hellere lade være med at rette i posten, så alle kan se at selv stave-orddelinges-fascister kan fejle.</p>
<p>Men øv, hvor pinligt.</p>
</li>

<li>
<p class="comment-meta">Den <time pubdate datetime="2005-02-26T18:08:44+01:00">26. feb 2005 kl.  06:08</time>, sagde Peder:</p>
<p>Faldt over dette indlæg på en eller anden måde, og måtte lige kommentere selv om det er gaaaammelt.</p>
<p>Det jeg ville sige var; tjek <a href="http://www.talblindhed.dk">http://www.talblindhed.dk</a> hvis du er seriøs omkring nummer 29 på listen ;)</p>
</li>

<li>
<p class="comment-meta">Den <time pubdate datetime="2006-12-07T20:21:53+01:00">7. dec 2006 kl.  08:21</time>, sagde Tine:</p>
<p>Hej Camilla</p>
<p>Hvordan spiller man på jødeharpe?</p>
<p>Mvh,</p>
<p>Tine</p>
</li>
</ul>
</div>
